GIS-konsulent

Vil du være med til at sikre, at NRGi’s GIS-applikationer kører perfekt, så vi kan fokusere på udvikling af grønne løsninger?

Om jobbet

Dit primære arbejdsområde bliver GIS herunder de systemer, der integreres med og de forretningsprocesser, der understøttes.

I samarbejde med dine kollegaer i GIS-teamet og nærmeste leder varetager du en række opgaver, som understøtter forretningsområderne i NRGi. Du kommer bl.a. til at:

    Deltage i den daglige drift af GIS-systemerne, samt systemer der integreres med
    Deltage i projekter f.eks. ifm. tilretning af funktionalitet på eksisterende løsninger eller ibrugtagning af løsninger på nye områder
    Support på GIS-løsninger og systemer, der relaterer sig hertil
    Medvirke ved udarbejdelse og ajourføring af dokumentation
    Sparre med forretningen omkring systemunderstøttelse ift. forretningsprocesser.

Faglige kvalifikationer

    Du har en IT-faglig baggrund og minimum nogle års erfaring med den tekniske opsætning, konfigurering og drift af applikationer
    Du har stor forståelse for det IT arkitektoniske landskab og kan arbejde med integrationer mellem applikationer
    Du har praktisk erfaring med at få løsninger hele vejen fra tegnebrættet til drift
    Du er velformuleret på dansk, såvel skriftligt som mundtligt
    Hvis du har erfaring med GIS (ESRI), CIM, SQL og/eller Python er det en fordel, men det er ikke en forudsætning for at komme betragtning til stillingen.

Personlige egenskaber

    Du kan hurtigt sætte dig ind i systemer og er nysgerrig på muligheder
    Du er initiativrig, samarbejds- og løsningsorienteret og trives godt med en stor berøringsflade i organisationen, hvor du er i samspil med mange kolleger
    Du sætter en ære i at skabe kvalitetsløsninger
    Du følger op og sikrer at tingene bliver løst og opgaverne kommer i mål
    Du trives med en alsidig hverdag, hvor du også får ad hoc-opgaver.

Du tilbydes

    En afvekslende og alsidig stilling i en attraktiv virksomhed med gode kolleger
    En leder, der uddelegerer ansvar og giver plads til, at du selv løser opgaverne, og forventer at du siger til, hvis du har behov for sparring og assistance
    God faglig sparring og en uformel omgangstone
    En attraktiv kantineordning, sundhedsforsikring og pensionsordning
    Et job med en bred berøringsflade i flere systemer
    Løn efter kvalifikationer.

Om os
Vi er meget stolte af det vi laver, og har en høj jobtilfredshed blandt vores medarbejdere. Vi vægter samarbejde og arbejdsglæde højt, og har en uformel og hjælpsom kultur, hvor der tages godt imod nye medarbejdere. Vi står derfor også klar til at tage godt imod dig.

NRGi investerer i grøn omstilling og har senest forpligtet sig til SBTi. NRGi er del af Danmarks kritiske infrastruktur, og IT - herunder IT-sikkerhed - står naturligvis højt på dagsordenen. IT-afdelingen har i dag 65 ansatte, der bl.a. står for drift, support, GDPR, sikkerhed og data/udvikling i NRGi-koncernen. Du vil med reference til IT Drift og Sikkerhedschefen blive en del af et team på 4 kolleger, der drifter NRGi koncernens kritiske GIS systemer.

Ansættelsestidspunkt: Snarest eller august/sep.